<HTML>
<HEAD>
<TITLE>Huis Lennisheuvel - prikbord</TITLE>
<META content="text/html; charset=windows-1252" http-equiv=Content-Type>
<META NAME="description" CONTENT="Huis Lennisheuvel">
<META NAME="keywords" CONTENT="Lennisheuvel,Boxtel,boxtelnet,digitale stad boxtel">

<style>
<!--
a:link, a:visited {font-family: arial, sans-serif;  color: #000099; text-decoration: none; font-size: 9pt; }
a:hover, a:active {font-family: arial, sans-serif;  color: #FF0000; text-decoration: underline; font-size: 9pt; }
-->
</style>
<script type="text/javascript" src="ibox/ibox.js"></script>

</HEAD>

<BODY bgcolor="ivory" topmargin=5>
<body background="pics/achtergrondklompenboom.JPG" bgproperties="fixed"><TABLE width="980" height="100%" valign=top align="center" cellspacing=0 cellpadding=0 border=0>
<TR>
<TD width=110 align=center valign=top bgcolor="#F8F4CA">
<FONT face="mariad" color="#336699" size=4><BR>
<IMG SRC="pics/logo.gif" width=62 height=66 alt="Lennisheuvel">
<BR><BR>
<B>Huis<BR>&nbsp;Lennisheuvel&nbsp;</B></FONT>
<P>
<A HREF="sleutelkamer.htm">Sleutelkamer</A>
<P>
<DIV ALIGN="CENTER"><A HREF="prikbord.htm"><IMG SRC="pics/eerste.jpg" border=0></A>
<A HREF="prikbord-4a.htm"><IMG SRC="pics/vorige.jpg" border=0></A>
<A HREF="prikbord-6.htm"><IMG SRC="pics/volgende.jpg" border=0></A>
</DIV></TD>

<TD bgcolor="F8F4CA" align=center>
<FONT size=5 face="comic sans ms" color="#009900"><B>Lennisheuvel&nbsp;&nbsp;*&nbsp;&nbsp;ons dorp, ons Huis</B></FONT>
<TABLE cellspacing=5 cellpadding=0 border=0>
<TR>
<TD width=100 bgcolor="F5DECC" align=center><A HREF="adressen.htm"> Adressen</A></TD>
<TD width=100 bgcolor="F5DECC" align=center><A HREF="agenda.htm">Agenda</A></TD>
<TD width=100 bgcolor="F5DECC" align=center><A HREF="berichten.htm">Berichten</A></TD>
<TD width=100 bgcolor="F5DECC" align=center><A HREF="nieuws.htm">Nieuws</A></TD>
<TD width=100 bgcolor="F5DECC" align=center><A HREF="links.htm">Links</A></TD>
<TD width=100 bgcolor="F5DECC" align=center><A HREF="opinie.htm">Opinie</A></TD>
<TD width=100 bgcolor="F5DECC" align=center><A HREF="leestafel.htm">Leestafel</A>
</TD></TR></TABLE>

<TABLE bgcolor="ivory" align=center cellspacing=0 cellpadding=20 border=0>
<TR>
<TD width="50%" valign=top align=left BGCOLOR="ivory"><FONT size=2 color="#0&nbsp;<P>00000" face="arial"><H2>Kunst in Lennisheuvel</H2><DIR>
<B>Zo klein als het dorp is heeft Lennisheuvel toch een aantal bijzondere bouw- en kunstwerken. In 2002 is het centrum van Lennisheuvel opnieuw ingericht en op 5 januari 2003 door wethouder Wim van Erp feestelijk geopend met de onthulling van een kunstwerk van Hans Goddefroy uit Helmond (foto rechts). Het beeld is door Goddefroy in klei gemodelleerd en vervolgens in brons gegoten door Wolfgang Frische uit Duitsland. Opdrachtgever is de Kunststichting Boxtel. De Commissie Ruimtelijke Ordening Lennisheuvel (CROL) heeft het kunstwerk, namens de gemeenschap Lennisheuvel, in ontvangst genomen.</B> 
<P>
<B>Lennis (of Lennen), voorvader en naamgever van Lennisheuvel</B><BR>
Op het dorpsplein van Lennisheuvel staat op een kleine heuvel het bronzen beeld van <A HREF="historie2.htm"><B>Lennis</B></A>. De heuvel herinnert aan lang vervlogen tijden. Als het lage land door langdurige regens onder water kwam te staan vluchtten de mensen naar een hoger gelegen heuvel waar Lennis woonde. Op de heuvel van Lennis zaten ze droog en ze mochten ook hun vee op Lennis' heuvel in veiligheid brengen. Aan de bovenkant van de bronzen zuil ontspruiten vier mannetjes: 
twee muzikanten, een boer en een ambachtsman. Zij verbeelden de bevolking van Lennisheuvel vanaf vroeger tijden tot vandaag. Boven de mannetjes staat 'Ongetoef'. Ongetoef is ontsproten aan de fantasie van de kunstenaar en zou een verre voorvader zijn van de kerkuil. Ongetoef symboliseert het kwaad in de wereld. Bovenop Ongetoef staat een figuur die Lennis voorstelt. Lennis overwint het kwaad en geeft inhoud aan de gedachte 'Samen Sterk', waarmee de inwoners van Lennisheuvel te kennen geven met elkaar een veilige thuishaven te willen maken van hun dorp. 
<P>
<IMG SRC="pics/kiosk2.JPG" width=400 height=289" border="1">
<P>
<IMG SRC="pics/St.Jozefkapel.JPG" width=400 height=330" border="0">
<P>
<IMG SRC="pics/kringloop.JPG" width=400 height=300" border="1">
<P>
<IMG SRC="pics/beeldjeorion.JPG" width=400 height=578" border="1">
<P>
<IMG SRC="pics/klompenboom.JPG" width=400 height=400" border="1">
<P>
<IMG SRC="pics/kunstwerkindemaak.JPG" width=400 height=462" border="1">
<P>
<A HREF="javascript:window.history.back()" TITLE="terug"><FONT color="#0000FF">Terug</FONT></A>  
</TD>
</DIR></TD>

<TD valign=top align=left><font face=arial size=2 color="#000000"><P>
<center><IMG SRC="pics/ongetoefgif.gif"></center>
<P>
<B>Pronkstuk van gemeenschapszin.</B><BR>
De kiosk op het dorpsplein van Lennisheuvel is een schepping van plaatselijk architect Paul Simons. Bij het ontwerp voor de kiosk heeft hij nadrukkelijk gekeken naar de naastgelegen bebouwing. Omdat gemeenschapshuis Orion haaks op de weg staat en de school in de lengterichting koos Simons voor een kruiskap. Uit de ornamenten die zijn aangebracht spreekt de belangstelling van de ontwerper voor de art deco-stijl. Ook over de akoestiek is nagedacht. De vorm van de kruiskap bevat allemaal klankborden die het geluid in alle richtingen verstrooien.
De kiosk is helemaal door vrijwilligers gebouwd en wordt gezien als de kroon op  het Centrumplan Lennisheuvel. Opdrachtgever voor de bouw was Wijkberaad Lennisheuvel. De coördinatie was in handen van de Commissie Ruimtelijke Ordening Lennisheuvel (CROL). 
Drijvende kracht achter het Centrumplan en de kiosk is Toon van Grinsven, secretaris van CROL. Op 16 december 2002 gaf hij het startsein voor de bouw. Op 5 januari 2003 mocht hij de eerste steen leggen voor de kiosk, die met steun van de Europese Unie, provincie Noord-Brabant, rijk, gemeente, VSB-fonds en een keur van sponsors tot stand is gekomen.  
Zondag 6 juli 2003 heeft de gemeenschap Lennisheuvel de kiosk officieel in bezit genomen. Het jeugdorkest van fanfare Sint Arnoldus viel de eer te beurt om de opening musicaal op te luisteren. 
<P>
<B>St.Jozefkapel. Het mirakel van Lennisheuvel.</B><BR>
Ook de St.Jozefkapel aan de Brede Heide is een schepping van Paul Simons. De kapel, op Theresiadag zondag 26 september 2010 door pastoor Harry vd Tillaart ingewijd, is door vrijwilligers gebouwd. In "Rond Kerk en Orion", nieuwsblad van het Wijkberaad Lennisheuvel, schreef de redactie een lovend artikel waaraan wij de volgende alinea hebben ontleend.<BR>  

"De kapel is met een fijnzinnig gevoel voor detail liefdevol steen voor steen gebouwd. En dat terwijl elders in het land de ene na de andere kerk wordt gesloopt. Dat er nog vrijwilligers zijn die tijd en energie willen steken in de bouw van een veldkapel mag een wonder heten. Maar ook de gemeente verdient een compliment, omdat ze voor de kapel alle vergunningen wonderlijk snel heeft geregeld. Het is mede daarom dat we trots mogen zijn op de St.Jozefkapel. Ons eigen wonder. Het mirakel van Lennisheuvel."<BR>

Toenmalig wijkwethouder Ger van den Oetelaar heeft de eerste steen gelegd. Hij is het geweest die de bouw mogelijk heeft gemaakt met geld uit Streekfonds Het Groene Woud. Daarnaast heeft ook de Provincie Noord-Brabant en een keur van grote en kleine sponsors aan de bouw van de kapel bijgedragen. Het grondstuk waarop de kapel staat is door de gemeente Boxtel ter beschikking gesteld. 
<P>
<B>Kringloop</B><BR>
Het kunstwerk 'Kringloop' staat langs het Staartsepad ter hoogte van de milieustraat. 'Kringloop' is een schepping van de Maastrichtse kunstenaar Ron van de Ven die het kunstwerk maakte in opdracht van de dienst Openbare Werken van de gemeente Boxtel. Het kunstwerk verbeeldt de kringloop van het leven; essentieel voor het voortbestaan van plant, mens en dier. In 1998 is het kunstwerk geplaatst bij de hoofdingang van deze dienst aan de Mijlstraat. Daar heeft het tot 2004 gestaan; half verborgen onder het zand. Toen de dienst Openbare Werken meer parkeerplaatsen nodig had is het kunstwerk verhuisd naar het Staartsepad. De 'Kringloop' is gemaakt van staal en bestaat  uit twee overlappende segmenten van een ellips. Het ene segment heeft een aardse terracottarode kleur; het andere is ultramarijnblauw wat doet denken aan lucht en water. De getande assen die ineen haken verwijzen naar de vijf taken van de dienst Openbare Werken. De 'Kringloop' staat op een lage betonnen sokkel die door voorbijgangers als zitplaats kan worden gebruikt.
<P>
<B>Rozenregen</B><BR>
In het centrum van Lennisheuvel staat het gemeenschapshuis Orion. Het is in 1948 gebouwd onder leiding van pastoor Manders. In een nis aan de voorgevel van het  gemeenschapshuis staat een jonge vrouw in kloosterkledij. Ze kijkt op naar de hemel. Aan haar blote voeten kun je zien dat ze tot de orde der karmelietessen behoort. In haar handen heeft ze een kruisbeeld en een guirlande van rozen. Het beeld is gemaakt door de Boxtelse kunstenaar Van Amelsfoort. Op 4 juni 1949 is het door pastoor Manders ingezegend en op haar plaats gezet. Het beeld is gemaakt van gietbeton en stelt de Heilige Theresia van Lisieux voor, beschermheilige van deze parochie. Om de band tussen kerk en bevolking te versterken zijn na de oorlog in Lennisheuvel tal van roomse verenigingen opgericht, die allemaal onderdak kregen in het parochiehuis. De gevel is opgesierd met een beeld van de plaatselijke beschermheilige, zoals gebruikelijk is in deze periode van het 'Rijke Roomse Leven'.   De guirlande van rozen verwijst naar de autobiografie van de Heilige Theresia waarin ze schrijft: "Ik wil mijn hemel doorbrengen met goed te doen op aarde… ik zal een rozenregen laten neerdalen". 
<P>
<B>De Populier</B><BR>
Op 20 september 2013 is bij het Kinderbos een opvallend kunstwerk onthuld. Het heet officieel 'De Populier', maar in de volkmond is het bekend als de klompenboom. Het kunstwerk is gemaakt door beeldend kunstenaar Katrien van Hettema uit Lennisheuvel en verbeeldt de geboorte van een klomp van populier tot eindproduct.<BR>Het kunstwerk is het resultaat van een door de Kunststichting Boxtel uitgeschreven ontwerpwedstrijd met de titel "Ontmoetingsplekken in het groen". De populierenlanen in het landschap van Boxtel en Liempde brachten de kunstenares op het idee voor dit ontwerp. Populierenhout wordt van oudsher gebruikt om klompen van te maken.<BR>Het stuk boomstam dat in de grond zit ziet er natuurgetrouw uit maar is van beton. De klompen zijn wel van echt hout. Ze zijn milieuvriendelijk geïmpregneerd en afgewerkt met een brandvertragend middel. Volgens Katrien heeft het veel hoofdbrekers gekost om de klompen netjes te stapelen. Ze zitten op stalen pennen geschoven maar die constructie wilde Katrien niet laten zien. De hele toren is ter plekke met veel passen en meten opgebouwd.<BR>
Peter Kruijssen heeft in mei 2014 twee zitbanken bij het kunstwerk geplaatst.
<P>
<a href="pics/obeliskgr.JPG" rel="ibox" title="Model van het kunstwerk in uitvoering." width=417 height=800><img src="pics/obeliskkl.JPG" align="right" width=156 height=300 alt="obelisk" border=0/></a>
<P>
<B>Kunstwerk in uitvoering</B><BR>
Paul Simons werkt aan een kunstwerk dat een plaats moet krijgen in Natuurpark Boscheind. De exacte plaats is nog niet bekend maar Paul is gecharmeerd van een voorstel van Toon van Grinsven die het kunstwerk graag ziet oprijzen uit het logo van Lennisheuvel (zie tekening). Het logo zou gemaakt kunnen worden van buxusstruiken.<BR>Het idee voor een kunstwerk in het park is geboren tijdens het Lennisfeest op 15 september 2013. De organisatie heeft toen voor de jeugd een wedstrijd uitgeschreven wie de mooiste schets voor een monument van <A HREF="historie2.htm"><B>Lennis</B></A> kon maken. Paul Simons is vervolgens gevraagd de ideeschetsen van de kinderen te vertalen in een kunstwerk.<BR>Het resultaat is een obelisk die de kernbegrippen overwinning, kracht en transparantie uitbeeldt. Deze begrippen verwijzen naar de strijd die Lennisheuvel met de gemeente heeft gevoerd om het 150 kV stroomstation verder van het dorp te bouwen.<BR>De obelisk wordt gemaakt van onverwoestbaar cortenstaal, bestaat uit 4 ribben van 2 cm dik cortenstaal, komt op een betonnen voet te staan, is 6 m hoog en weegt 5 ton (klik op de foto voor een groter beeld).<BR> 's Nachts wordt het kunstwerk van onderuit aangelicht.<BR>De fabrikant is al gevonden en voor de financiering zijn gesprekken gaande met onder meer de gemeente Boxtel en de Kunststichting Boxtel. 
<P>
Voor meer bijzondere gebouwen en bouwwerken in Lennisheuvel ga je naar <A HREF="https://www.facebook.com/pages/Rondje-Lennisheuvel/609951695704393?fref=ts">Rondje Lennisheuvel</A> op Facebook. 



<P><I>(wordt vervolgd)</I>
</TD></TR></TABLE>
</TD></TR></TABLE>
</BODY>
</HTML>


