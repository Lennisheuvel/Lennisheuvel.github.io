<HTML>
<HEAD>
<TITLE>Huis Lennisheuvel - prikbord</TITLE>
<META content="text/html; charset=windows-1252" http-equiv=Content-Type>
<META NAME="description" CONTENT="Huis Lennisheuvel">
<META NAME="keywords" CONTENT="Lennisheuvel,Boxtel,boxtelnet,digitale stad boxtel">

<style>
<!--
a:link, a:visited {font-family: arial, sans-serif;  color: #000099; text-decoration: none; font-size: 9pt;}
a:hover, a:active {font-family: arial, sans-serif;  color: #FF0000; text-decoration: underline; font-size: 9pt;}
-->
</style>

</HEAD>
<BODY bgcolor="ivory" topmargin=5>
<body style="background-color:whitesmoke;">

<TABLE width="980" height="100%" align="center" cellspacing=0 cellpadding=0 border=0>
<TR>
<TD width=110 align=center valign=top bgcolor="#F8F4CA">
<FONT face="mariad" color="#336699" size=4><BR>
<IMG SRC="pics/logo.gif" width=62 height=66 alt="lennisheuvel">
<BR><BR>
<B>Huis<BR>&nbsp;Lennisheuvel&nbsp;</B></FONT>
<P>
<A HREF="sleutelkamer.htm">Sleutelkamer</A>
</TD>

<TD bgcolor="#F8F4CA" valign=top align=center>
<FONT size=5 face="comic sans ms" color="#009900"><B>prikbord&nbsp;&nbsp;*&nbsp;&nbsp;leestafel</B></FONT>

<TABLE cellspacing=5 cellpadding=0 border=0 height=30>
<TR>
<TD width=100 bgcolor="F5DECC" align=center><A HREF="prikbord.htm">Ons dorp</A></TD>
<TD width=100 bgcolor="F5DECC" align=center><A HREF="adressen.htm"> Adressen</A></TD>
<TD width=100 bgcolor="F5DECC" align=center><A HREF="berichten.htm">Berichten</A></TD>
<TD width=100 bgcolor="F5DECC" align=center><A HREF="nieuws.htm">Nieuws</A></TD>
<TD width=100 bgcolor="F5DECC" align=center><A HREF="links.htm">Links</A></TD>
<TD width=100 bgcolor="F5DECC" align=center><A HREF="opinie.htm">Opinie</A></TD></TR></TABLE>

<TABLE width="100%" bgcolor="ivory" align=center cellspacing=0 cellpadding=20 border=0>

<TR>
<TD valign=top align=left width="75%"><FONT face="arial" size=2 color="#000000">
<H4>Lennisheuvel in de groei</H4>
Tot rond 1800 was heel het grondgebied van Lennisheuvel eigendom van de kasteelheren van Stapelen.Terwijl Boxtel al behoorlijke wegen had en redelijke verbindingen naar andere plaatsen, bleef het met de infrastructuur in Lennisheuvel treurig gesteld. Er waren wat stoffige zandwegen met diepe karresporen die 's winters veranderden in onbegaanbare modderpoelen. Alleen de kern van Lennisheuvel bleef droog.<BR><BR>
<B>Keuterboertjes</B><BR>
Lennisheuvel was omgeven door bossen en heidevelden. Bouwland was er weinig. Er woonden een paar grote boeren. Voor de rest bestond de bevolking uit keuterboertjes die voor een dagloon van 75 centen bij grote boeren in Boxtel en elders gingen werken. Thuis hadden ze een koeike en een paar bisjes waarmee ze wat kleingeld verdienden. Groenten en fruit haalden ze uit eigen tuin, kippen zorgden voor de eitjes en van tijd tot tijd stopten ze een verreke in de pekelkuip. Zolang ze geen malheur op stal hadden en zelf gezond bleven konden ze het best rooien. Ze waren tevreden met wat ze hadden en als ze konden werken voelden ze zich rijk.<P>

<B>Nieuwe ontginningen</B><BR>
Lennisheuvel kwam er een beetje bovenop toen het "Kinderbosch" ontstond, een landgoed van ongeveer 178 ha. Maar toen de eerste eigenaar het beheer aan zijn zoon overdroeg raakte het landgoed in verval. Later kwam het landgoed in handen van de Stichting Spaarfonds voor Bodemcultuur. Die deelde de grond van het landgoed op in kavels en liet in 1922 op vier kavels een landarbeiderswoning bouwen. In die tijd zijn er van heinde en ver boeren naar Lennisheuvel getrokken om zich op de nieuwe ontginningen te vestigen. Namen die nog aan die periode herinneren zijn "Boschhof" (Kinderbos 10), "Steinsche Kamp" (Kinderbos 15) en "Grenshuis". Deze woning brandde in de jaren veertig af en werd niet herbouwd. De woning Kinderbosch 11 is ook door het Spaarfonds gebouwd maar heeft nooit een naam gekregen.<P>

<B>De eerste school</B><BR>
Bedrijfsleider van de Stichting Spaarfonds voor Bodemcultuur was de heer W Maas. Hij woonde op de tegenwoordige "Adrianahoeve". Maas was een doortastend man. Hij stuurde aan op betere verbindingen met het centrum van Boxtel. Ook had hij zijn zinnen gezet op een schooltje en een kerk. De school werd gebouwd in de Mijlstraat. Het was een tweedehands houten gebouwtje dat in Dordrecht was gekocht. De school startte met 70 leerlingen, verdeeld over drie klassen. Het hoofd van de school was PJ Maas, vader van Anton Maas die later ook schoolhoofd werd. In 1930 werd een nieuwe school gebouwd: de St.Theresiaschool. Deze is later in een aantal etappes uitgebreid en verbouwd. Ook de kerk is er gekomen. In 1924 werd de eerste steen gelegd en in 1926 werd de Theresiakerk door pastoor Manders feestelijk ingewijd.<P> 

<B>De geboorte van Orion</B><BR>
Kort na de tweede wereldoorlog was het pater Pancratius (pater Van der Ven) die zich bekommerde om de jeugd in Lennisheuvel. Onder zijn bezielende leiding kwam er een jongens- en een meisjesclub. Er kwam ook een meisjeszangkoor en een harmonicaclub voor jongens. Om  deze clubs een eigen honk te geven nam pater Pancratius het initiatief om in Lennisheuvel een jeugdhuis te bouwen. Met de inzet van talloze dorpelingen en heel veel improvisatietalent kon jong Lennisheuvel in 1948 het toenmalige parochiehuis Orion in gebruik nemen.<P>

<FONT color="#339933"><B>Lennisheuvel. Een kern waar pit in zit.</B></TD>

<TD bgcolor="ivory" valign=bottom><FONT size=2 color="#006600" face="arial"><P>
<A HREF="javascript:window.history.back()" TITLE="terug"><FONT color="#0000FF">Terug</FONT></A>
</TD></TR></TABLE>
</TD></TR></TABLE>
</BODY>
</HTML>

